2005 yılında uygulamaya koyduğu Değişim ve Yeniden Yapılandırma Programı’yla kapsamlı bir değişim ve gelişim sürecine giren VakıfBank, iş süreçlerini gözden geçirerek operasyonel işlemleri tek merkezde toplamış, böylelikle tümüyle satış ve pazarlamaya yönlendirdiği şubelerinde hizmet kalitesini artırmıştır. O günden bu yana müşteri odaklı bir anlayışla sürdürülebilir büyüme stratejisi doğrultusunda altyapısını, iş süreçlerini ve hizmet anlayışını daha da geliştirebilmek için adımlar atmıştır. VakıfBank’ın 2008 yılında yenilediği kurumsal kimliği, büyük bir başarıyla gerçekleştirdiği köklü değişim sürecini yansıtmaktadır. Müşteri odaklı bankacılık felsefesi ise 2009 yılının başından itibaren kurumsal tanıtımına eşlik eden “Burası sizin yeriniz” söylemine, 2011 yılında “Halden Anlayan Banka” konsepti eklenmiştir. Tam anlamıyla herkesin, tüm Türkiye’nin yeri olan VakıfBank, “Burası sizin yeriniz” demekten vazgeçmeyerek halden anlamayı bir adım ileri taşımıştır. Liderlik vizyonuna, finansal gücünü ekleyerek 2017 yılında “Yanındaki Güç”; 2020 yılında ise “Daima Seninle” söylemini sahiplenen VakıfBank, her zaman ve her durumda paydaşlarıyla birlikte olduğunun altını çizmiştir. Böylelikle halden anlamayla başlayıp yanındaki güç ile devam eden süreç, daima seninle halkasıyla tamamlanmıştır.
